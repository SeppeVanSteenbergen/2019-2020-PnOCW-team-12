\section{Besluit}
Er is een applicatie ontwikkeld waarin een master verschillende cliëntschermen kan detecteren en manipuleren. Het framework houdt rekening met uitbreiding naar verschillende {\it kamers}. Voor video wordt er gestreamd in plaats van volledig gedownload. Met behulp van synchronisatie zal een video of een aftelklok gelijk lopen op elk scherm. Enkel bij uitzonderlijke gevallen waarbij de {\it ping} toevallig fout wordt gemeten (door bv. actieve achtergrondprocessen) kan er een synchronisatiefout optreden.\\[3mm]
Het master device kan vanuit één enkele foto alle schermen herkennen. Hierbij wordt gebruik gemaakt van een bepaald herkenningspatroon. Bij sterke reflectie, grote 3d-draaiing en verschillende kleurweergave van de schermen kan het mislopen. Schermen worden dan niet herkend en zullen dus niet kunnen samenwerken met de herkende schermen. Een oplossing wordt hiervoor gezocht in de vorm van kleurverschil i.p.v. kleurdetectie. Hiervoor zijn er al plots opgesteld om de reikwijdte van de verschillende kleuren te determineren en zo de kleurschema's beter en efficiënter te gebruiken.\\[3mm]
Het reconstrueren van schermen, wanneer er een deel van het scherm wordt bedekt, vertrouwt erop dat er 2 aanliggende hoeken en het middelpunt worden gevonden. Met behulp van een transformatiematrix wordt de ligging en draaiing van het scherm bepaald. Hierdoor kan een afbeelding met juiste transformatie geprojecteerd worden op elk scherm. Deze heeft echter vier hoeken nodig en bouwt verder op de reconstructie van het scherm.\\[3mm]
Als laatste is er nog de animatie die zeer nauw samenhangt met de triangulatie. Hiervoor is een Delaunay-triangulatie gekozen omdat deze uniek is, niet overlappend en een maximale kleinste hoek nastreeft. Wanneer alle punten (bijna) collineair zijn, zal er door afronding geen triangulatie gevonden worden, de animatie kan dan ook niet worden afgespeeld.\\[3mm]
De applicatie heeft een brede waaier aan functionaliteiten. Doordat er maar één foto nodig is om de schermen te herkennen, is het plaatsen van de schermen nauwkeurig maar kan de identificatie sneller mislopen. Alle opdrachten, exclusief de cat caster, zijn geïmplementeerd. Met enkel nog een paar kleine {\it bugs}, waarnaar gestreefd wordt deze op te lossen, is er sprake van een geslaagde opdracht.